<html>
<head>
<meta charset="UTF-8">
<link rel="stylesheet" type="text/css" href="../style.css">
<link rel="stylesheet" type="text/css" href="docu.css">
<script type="text/javascript" src="zon/zon.js"></script>
</head>
<body>
<script>zonnetje()</script>
<h1>Restwarmte</h1>
<p>Informatie over restwarmte wordt weergegeven door vier verschillende kaartlagen. De capaciteitsvraag naar warmte wordt in Megawatt thermisch vermogen per PC4 gebied (woningen, utiliteitsbouw, glastuinbouw) getoond. De kaartlaag rendabiliteit restwarmte beschrijft of de vraag naar warmte rendabel (d.w.z. met een terugverdientijd van minder dan 30 jaar) kan worden ingevuld met restwarmte per PC4 gebied, op basis van vraag en aanbod van restwarmte en de investeringen die daarvoor gedaan moeten worden. NB: daar waar restwarmte niet mogelijk of rendabel is, blijft de default aardgas van toepassing.</p>

<p>De bronnenkaart van restwarmte beschrijft de bronnen van restwarmte in Megawatt thermisch vermogen per locatie. De gemiddelde CO2-besparingskaart laat het gevolg van het gebruik van restwarmte ten opzichte van aardgas zien, in kg CO2 per jaar per pand. De kaart gaat uit van het warmteverbruik in een gebied en een gemiddelde CO2 reductie door toepassing van restwarmte. NB: restwarmte is niet overal mogelijk.</p>

<h2>Brondata</h2>
<p>De data voor deze kaartlaag is berekend met behulp van het Vesta model (eigenaar: PBL) op basis van het Geomarktprofiel 2006 (gegevens over woningtype en bouwjaar) en LISA en CBS (gegevens over utiliteitsbouw), welke weer gebaseerd zijn op de gemeentelijke basisadministratie. Op basis van de Voorbeeldwoningen van AgentschapNL (2011) is vervolgens berekend welke capaciteitsvraag daarbij hoort, waarbij is aangenomen dat utiliteitsbouw dezelfde energetische kwaliteit heeft als een rijwoning 1965-1974, bij gebrek aan betere gegevens.</p> 

<p>In Vesta zijn gegevens opgenomen over het aanbod van restwarmte van elektriciteitscentrales, afvalverbrandingsinstallaties, raffinaderijen en een aantal grote industrieÃ«n. Daarnaast worden gegevens uit de Warmteatlas (RVO) getoond. Hierin zitten meer (en ook kleinere) warmtebronnen dan in Vesta. De (extra) kosten en eventuele uitstoot die met de warmtelevering samenhangen, worden toegerekend aan deze warmtelevering. De besparing wordt uitgedrukt ten opzichte van de CO2 uitstoot door verwarmen met aardgas.</p>

<h2>Meer informatie</h2>
<ul>
<li><a href='Energieopwekking_warmte_achtergrondinfo.html'>Achtergrondinformatie over energieopwekking met behulp van warmte</a></li>
<li><a href='Restwarmte_achtergrondinfo.html'>Achtergrondinformatie specifiek over restwarmte</a></li>
</ul>

</body>
</html>
