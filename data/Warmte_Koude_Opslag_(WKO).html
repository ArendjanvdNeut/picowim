<html>
<head>
<meta charset="UTF-8">
<link rel="stylesheet" type="text/css" href="../style.css">
<link rel="stylesheet" type="text/css" href="docu.css">
<script type="text/javascript" src="zon/zon.js"></script>
</head>
<body>
<script>zonnetje()</script>
<h1>Warmte Koude Opslag (WKO)</h1>
<p>Bij deze kaartlagen van Vesta gaat het om open WKO-systemen die geschikt zijn voor grote kantoren of huizenblokken. Een open WKO-systeem gebruikt grondwater als opslagmedium voor warmte en koude. In Vesta is een geschiktheidskaart afgeleid van de WKO-kaart uit de warmteatlas van AgentschapNL. In de kaart van AgentschapNL is aangegeven waar de ondergrond zeer geschikt, geschikt en matig geschikt is.</p> 

<p>In Vesta zijn de categorieën ‘zeer geschikt’ en ‘geschikt’ gebruikt als ‘geschikt gebied’ en zijn ‘matig geschikte gebieden’ uitgesloten van WKO. Matig geschikte gebieden beperken zich tot Zeeuws-Vlaanderen, de Waddeneilanden en het Oostelijk deel van Twente. Bij de geschikte gebieden is aangenomen dat de capaciteit in de ondergrond geen beperkende factor is voor de vraag.</p>

<h2>Brondata</h2>
<p>De data voor deze kaartlaag is berekend met behulp van het Vesta model (eigenaar: PBL) op basis van het Geomarktprofiel 2006 (gegevens over woningtype en bouwjaar) en LISA en CBS (gegevens over utiliteitsbouw), welke weer gebaseerd zijn op de gemeentelijke basisadministratie. Op basis van de Voorbeeldwoningen van AgentschapNL (2011) is vervolgens berekend welke capaciteitsvraag daarbij hoort, waarbij is aangenomen dat utiliteitsbouw dezelfde energetische kwaliteit heeft als een rijwoning 1965-1974, bij gebrek aan betere gegevens.</p> 

<p>In Vesta zijn gegevens opgenomen over de bodemgeschiktheid voor WKO (Agentschap NL). De C02-besparing wordt uitgedrukt ten opzichte van de CO2 uitstoot door verwarmen met aardgas. NB: daar waar WKO niet rendabel is, blijft de default aardgas van toepassing.</p>

<h2>WKO rendabiliteit voor woningen</h2>
<p>De kaartlaag beschrijft of de vraag naar warmte rendabel (d.w.z. met een terugverdientijd minder dan 30 jaar) kan worden ingevuld met WKO per PC6 gebied, op basis van vraag en geschiktheid van de bodem voor WKO, en de investeringen die daarvoor gedaan moeten worden. NB1: daar waar WKO niet rendabel is, blijft de default aardgas van toepassing. NB2: er is aangenomen dat de capaciteit in de ondergrond geen beperkende factor is om in de bovengrondse vraag te voorzien.</p>

<h2>WKO rendabiliteit voor utiliteitsbouw</h2> 
<p>De kaartlaag beschrijft of de vraag naar warmte rendabel kan worden ingevuld met WKO per locatie, op basis van vraag en geschiktheid van de bodem voor WKO, en de investeringen die daarvoor gedaan moeten worden. NB1: daar waar WKO niet rendabel is, blijft de default aardgas van toepassing. NB2: er is aangenomen dat de capaciteit in de ondergrond geen beperkende factor is om in de bovengrondse vraag te voorzien.</p>

<h2>CO2 besparing WKO</h2>  
<p>De kaartlaag beschrijft de gemiddelde CO2-besparing als gevolg van het gebruik van WKO ten opzichte van aardgas, in kg CO2 per jaar per pand. De kaart gaat uit van het warmteverbruik in een gebied en een gemiddelde CO2 reductie door toepassing van WKO. NB1:  WKO is niet overal mogelijk. NB2: er is aangenomen dat de capaciteit in de ondergrond geen beperkende factor is om in de bovengrondse vraag te voorzien.</p>

<h2>Meer informatie</h2>
<ul>
<li><a href='Energieopwekking_warmte_achtergrondinfo.html'>Achtergrondinformatie over energieopwekking met behulp van warmte</a></li>
<li><a href='Warmte_Koude_Opslag_(WKO)_achtergrondinfo.html'>Achtergrondinformatie specifiek over Warmte Koude Opslag</a></li>
</ul>

</body>
</html>
