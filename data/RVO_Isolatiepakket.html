<html>
<head>
<meta charset="UTF-8">
<link rel="stylesheet" type="text/css" href="../style.css">
<link rel="stylesheet" type="text/css" href="docu.css">
<script type="text/javascript" src="zon/zon.js"></script>
</head>
<body>
<script>zonnetje()</script>
<h1>RVO Isolatiepakket</h1>

<p>Voor elk individueel pand in Nederland met een woonfunctie is, op basis van de fysieke kenmerken van het pand en parameters van RVO, ingeschat wat de energiebesparingspotentie is van het isoleren van de vloer, de gevel, het glas en het dak van de woning. Deze isolatiemaatregelen leiden in
de meeste gevallen tot label A. De gemiddelde gasbesparing, investering, kostenbesparing, terugverdientijd en CO2 besparing zijn berekend per pand, niet per adres. Dit model is het Geodan RVO isolatiemodel.</p>

<h2>Brondata</h2>
<p>Om de oppervlakte van de vloer, de gevel, het glas en het dak van een pand te berekenen is gebruik gemaakt van de Gebouwkenmerken Nederland (GKN) van Geodan. Deze dataset is een verrijking van de Basisregistratie Adressen en Gebouwen (BAG) en het Algemeen Hoogtebestand Nederland versie 2 (AHN2).</p>
<p>De huidige U waarden voor de huidige en geïsoleerde thermische doorlaatbaarheid van een oppervlak en de prijzen van isolatiemaatregelen komen uit de publicatie “Voorbeeldwoningen bestaande bouw 2011” van de Rijksdienst voor Ondernemend Nederland (RVO). Voor niet-woningen heeft deze kaart geen waarde.
Nieuwere woningen hebben een besparingspotentie van 0 omdat RVO voor deze woningen dezelfde U waarde geeft voor de ‘huidige’ en ‘geïsoleerde’ staat van het pand.</p>

<h2>Meer informatie</h2>
<ul>
<li><a target=_blank href='http://www.geodan.nl/producten/gebouwkenmerken/#t_introductie_tab'>Gebouwkenmerken Nederland</a></li>
<li><a target=_blank href='http://www.rvo.nl/onderwerpen/duurzaam-ondernemen/gebouwen/woningbouw/particuliere-woningen/voorbeeldwoningen'>Voorbeeldwoningen 2011 (RVO)</a></li>
<li><a target=_blank href='https://bagviewer.kadaster.nl/lvbag/bag-viewer'>Over de BAG (Kadaster)</a></li>
<li><a target=_blank href='http://www.ahn.nl/index.html'>Over het AHN2</a></li>
</ul>

</body>
</html>